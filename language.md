# Асаблівасьці мясцовай гаворкі

У працэсе...

Гаворкі паўднёвай часткі Гомельскага часам адносяць да масіву
цэнтральна-беларускіх, а часам -- да паўднёвых, бо яны маюць супольныя рысы як
зь першымі, так і з другімі. Найперш, калі я згадваю як гаварылі старыя людзі,
прыпамінаюцца канчаткі дзеясловаў будучага часу першай асобы *-ам* замест
літаратурнага *-ем* -- *пойдам* замест *пойдзем*, і цяперашняга часу трэцяй
асобы *-я* замест *-іць* -- *робя*, *ходзя* замест *робіць*, *ходзіць*.
Па-другое, гэта прыстаўное *й* замест *г* ў словах *гэты* ці *гэта* -- *е́ты*,
*е́та*, а таксама кароткая форма дзеяслова *ёсьць* -- проста *ё*. Іншыя
асаблівасьці: суфікс *-шн-* замест *-чн-* -- *рушнік*, *яешня*, канчаткі
кшталту *-кці* замест *-чы* -- *пякці*, *берагці*. І, безумоўна, словы, якія
адсутнічаюць у літаратурнай мове, але прысутнічаюць тут ці ў больш шырокім
рэгіёне, напрыклад *капані́ца* ці *ска́бка*. Некаторыя словы я ўспрымаў як уплыў
расейскай мовы, напрыклад, *туча* замест *хмара*, але, як высьветлілася, гэта
ня так. Далёка ня ўсё я памятаю з чутага ў дзяцінстве, хутчэй меншую частку,
таму буду карыстацца дыялектнымі слоўнікамі, каб узнавіць нашу гаворку, тым
больш, што ў 1975 яе запісвалі ў Сеўруках.

## З памяці

- Ба́йбус -- бэйбус.
- Ві́лашнік -- драўляная палка, да якой мацуюцца вілкі.
- Капані́ца -- матыка.
- Курме́шкі -- гразь, зь якой гуляюць дзеці, лепяць нешта. «Курме́шкі лепяць».
- Ля́да біць -- апрацоўваць месца высечкі, каб зрабіць яго прыдатным для засейваньня.
- Набгом -- нагбом.
- Поргаб -- пограб, склеп.
- Ска́бка -- стрэмка.

## Паводле дыялектных слоўнікаў
